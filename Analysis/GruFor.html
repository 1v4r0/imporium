<html>
<head>
  <link href="../imp.css" rel="stylesheet">
  <title>Grundforløbet</title>
  <script src="https://polyfill.io/v3/polyfill.min.js?features=es6"></script>
  <!--<script id="MathJax-script" async src="../MathJax/es5/tex-mml-chtml.js">-->
  <script id="MathJax-script" async
    src="https://cdn.jsdelivr.net/npm/mathjax@3/es5/tex-mml-chtml.js">
  </script>
</head>
<body>
  <div class="back"> <a href="GruFor.html">Back</a> </div>
  <h1>Introduktion</h1>
    Forestil dig taxaselskab, A, der har en prismodel, dvs. en sammenhæng der bestemmer
    prisen på en bestemt rejse. Det vil nok ikke overraske den opmærksomme læser
    at sådan en prismodel vil afhænge af længden på rejsen, dvs. at vi får en funktion
    \(A(x)\) der beskriver prisen på en rejse, hvor \(x\) svarer til hvor langt man
    skal køre. For at bestemme denne prismodel lad os tage et par rejser med <a href=
    "https://taxa123.nu/prisberegner/">prisberegner</a>. Jeg taster ind Ballerup
    og Bagsværd og får at det er en rejse på 9km til en pris på 230kr. Nu laver jeg
    en rejse mere fra Ballerup til Albertslund på 10km til en pris på 248kr. Det
    jeg har fået nu er to punkter, det første er \(BB=(9,230)\) og det andet er
    \(BA=(10,248)\) som vi kan sætte ind i et såkaldt koordinatsystem, dvs. hvor vi
    har to "akser" der er vinkelrette på hindanden. Den første akse lægger vi vandret
    og kalder x-aksen og den anden bliver så lodret og hedder y-aksen. Det første
    tal i et punkt fortæller os hvor langt til højre punktet skal ligge fra y-aksen
    og det andet tal fortæller os langt over x-aksen det skal ligge. Negative tal
    betyder så at vi går hhv ned og til venstre. Nu har de fleste læsere nok prøvet
    at tegne en linje mellem to punkter, så lad os prøve at se om vi kan gøre det
    her.
    <img src="Images/BBBA.png" alt="Rejser fra Ballerup" width=100% style="margin:10px">
    Som i kan se forslår mit program at linjen, der er vores forslag til prismodel
    kan beskrives ved regnestykket
      $$y=A(x)=18x+68$$
    (den bruger godt nok bogstavet "f", men vi kan kalde det hvad der passer os).
    De to tal der indgår i regnestykket beskriver henholdsvis kilometer-prisen, dvs.
    at det koster 18kr. for hver kørt kilometer og at startgebyret er 68 kr., dvs.
    hvor meget vi skal betale for at sætte os ind i taxaen.
    <div class="def"><center><h1> Lineær Funktion </h1></center>
    En sammenhæng mellem to størrelser, \(x\) og \(y\), der kan beskrives ved følgende
    regnestykke, også kaldt dens "forskrift",
      $$y=f(x)=ax+b$$
    kaldes en lineær funktion og de to tal \(a\) og \(b\) kaldes hhv. funktionens
    "hældningskoefficient" og "begyndelsesværdi" eller skæring med y-aksen.</div>
    Nu kan vi gå ind på prisberegneren igen og se om prismodellen passer til et tredje
    punkt, så jeg prøver at lave en rejse til Stenløse på 13km til 307kr. For at
    se om det passer med vores prismodel laver jeg en geometrisk analyse ved at tegne
    den lodrette linje \(x=13\) og finde skæringen med vores linje<br>
    <center><img src="Images/Sten1.png" alt="Prisen til Stenløse" style="margin:10px"></center>
    Det viser sig at den rigtige pris er 5 kr. højere end det min prismodel forudsiger.
    Jeg kan også bestemme prisen algebraisk ved at sætte den ind i min funktionsforskrift
      $$A(13)=18⋅13+68=234+68=302$$
    Da den tredje rejse ikke passer, er vores prismodel så totalt ubrugelig? Det er
    vel en fortolkningssag, men personligt ville jeg sige at prismodellen giver et
    fornuftigt estimat på prisen. Når vi har fået det tredje punkt på synes jeg dog
    at vi kan gøre linjen lidt bedre og det kan man gøre ved at lave en såkaldt
    "lineær regression", der faktisk finder den bedste linje igennem flere punkter.
    I mit værktøj vælger jeg punkterne og vælger "Best Fit Line", og den giver mig
    funktionen
      $$A(x)=19.35x+55.31$$
    Man kan også bruge "kommandoen", "fitline({BB,BA,BS})"", eller lave regressionen
    i et regneark. Som i kan se på de følgende billeder ligger linjen meget tættere
    på vores tre punkter
    <img src="Images/reg1.png" alt="Regression 1" width=100% style="margin:10px">
    <img src="Images/reg2.png" alt="Regression 2" width=100% style="margin:10px">
    og den går faktisk imellem vores to første punkter, så nu ligger ingen af vores
    punkter på linjen. Men spørgsmålet er, hvor meget afviger hvert af punkterne?
    Lad os prøve at beregne forskellen mellem prismodellens værdi og den faktiske
    pris.
      $$230-A(9)=230-(19.35⋅9+55.31)=0.54$$
    dvs. at turen til Bagsværd koster 54 øre mere end forventet.
      $$248-A(10)=248-(19.35⋅10+55.31)=-0.81$$
    dvs. at turen til Albertslund koster 81 øre mindre end forventet.
      $$307-A(13)=307-(19.35⋅13+55.31)=0.14$$
    dvs. at turen til Stenløse er gået fra at være 5 kr. dyrere end forventet til
    kun at være 14 øre dyrere. Alt i alt har vores "bedste linje" gjort at vi rammer
    lidt ved siden af ved de to første rejser, men den har markant forbedret den
    tredje. Det vi lige har beregnet er de såkalde "residualer", som er afvigelserne
    mellem modellen og vores punkter.
    <div class="def"><center><h1> Lineær Regression og Residualer </h1></center>
      Lineær regression er den process der finder den bedste linje, \(f(x)=ax+b\)
      igennem nogle punkter. For at bestemme den rigtige hældningskoefficient og
      begyndelsesværdi kan man finde formlen <a href="LinReg.html">her</a>, men lige
      nu nøjes vi med at få computeren til at lave regnestykket for os. Residualerne
      er så de enkelte punkters lodrette afvigelse fra linjen, dvs. at
        $$r_i=y_i-f(x_i)$$
      hvor \(i=1,2,3,\ldots\) angiver hvilket punkt der er tale om.</div>
    Lad os nu forestille os at det den sidste model er nogenlunde pålidelig for at
    bestemme prisen for taxeselskabet. Nu skal vi til fest og vi er så ansvarsbevidste
    at vi vælger at tage kontanter med til taxaturen hjem. Vi tager 100kr. med men
    kommer til at overveje om det egentlig er nok. For at undersøge dette problem
    kan vi tage vores model fra tidligere og finde ud af hvornår prisen kommer op
    på 100 kr. fx. ved at tegne en lodret linje ved \(y=100\) og finde skæringen
    med linjen
    <img src="Images/Lig.png" alt="Løsning af Ligning" width=100% style="margin:10px">
    Skæringspunktet \(A=(2.31,100)\) betyder at vi kan køre 2.31 km for de 100 kr.
    og hvis vi skal videre må vi gå eller tage flere penge med. Nogle gange er det
    upraktisk at løse ligningen geometrisk, og man skal også kunne løse ligninger
    i hånden, så derfor kan man også opstille ligningen algebraisk som
      $$100=A(x)=19.35x+55.31$$
    Løsningen forgår ved at finde de x'er der opfylder den og det sker i praksis
    ved at manipulere ligningen indtil at x står alene.
    \begin{align}
      &&100=&19.35x+55.31\\
      \iff&&100-55.31=&19.35x\cancel{+55.31-55.31}\\
      \iff&&\frac{44.69}{19.35}=&\frac{\cancel{19.35}x}{\cancel{19.35}}\\
      \iff&&x=&\frac{44.69}{19.35}\approx2.31
    \end{align}
    her kan vi igen se at vi kan køre 2.31 km for de 100 kr. Hvis det viser sig at
    vi ikke har råd til vores tur kan det være at vi skal vælge et andet taxaselskab.
    Jeg har fundet et andet selskab der hedder Drivr, hvor kilometerprisen er 15
    kr. og startgebyret er 70 kr. og for at sammenligne dem finder skæringspunktet
    mellem deres grafer. Det er ret oplagt at gøre geometrisk hvor vi tegner graferne
    for de to selskaber og bruger vores matematikværktøj til at finde det for os
    <center><img src="Images/Skæring.png" alt="Sammenligning" style="margin:10px"></center>
    Det viser sig at skæringspunktet er \((3.38,120.71)\) hvilket betyder at de to
    taxaselskaber koster 120.71 kr. ved 3.38 km og at hvis man kører kortere er Taxa
    4x35 billigere, ellers er Drivr. Igen kan man bestemme skæringspunktet algebraisk,
    ved at sætte deres prismodeller lig med hinanden
    \begin{align}
      &&19.35x+55.31=&15x+70\\
      \iff&&19.35x+\cancel{55.31-55.31}-15x=&\cancel{15x}+70-55.31-\cancel{15x}\\
      \iff&&\frac{\cancel{4.35}x}{\cancel{4.35}}=&\frac{14.69}{4.35}\\
      \iff&&x=&\frac{14.69}{4.35}\approx3.38
    \end{align}
    Det bekræfter igen vores geometriske løsning og hvis vi er interesseret i prisen
    ved den rejse skal vi sætte værdien ind i en af de to prismodeller.
    <h1> Teori </h1>
      Undervejs i anvendelsesafsnittet har vi antaget at tingene forholder sig som
      forventet. Vi har funktionsforskriften for en lineær funktion og den ene konstant
      bestemmer hvor meget funktionsværdien stiger når x-værdien stiger med 1 og
      at den anden konstant beskriver begyndelsesværdien. Vi har også fået computeren
      til at bestemme linjen igennem to punkter. Nu vil jeg fremlægge et par sætninger
      der beviser hvordan tingene forholder sig, så vi kan være sikre på det og at
      det også forholder sig sådan ved andre lineære funktioner.
      <div class="thm"><center><h2> Vækstegenskaber </h2></center>
        For en lineær funktion \(f(x)=ax+b\) gælder der at \(a\) bestemmer hvor meget
        funktionsværdien stiger med hvis x-værdien stiger med 1, dvs. at
          $$f(x+1)=f(x)+a$$
        Hvis x-værdien stiger med et andet tal, h, så skal hældningskoefficienten
        ganges med det tal, dvs.
          $$f(x+h)=f(x)+ah$$
        Den anden konstant \(b\) bestemmer hvor grafen skærer y-aksen.</div>
        <h3>Bevis</h3>
          Lad os starte med at sætte \(x+h\) ind i funktionsforskriften
          \begin{align}
            f(x+h)=&a(x+h)+b\\
            =&ax+ah+b\\
            =&ax+b+ah\\
            =&f(x)+ah
          \end{align}
          Dernæst ganger vi \(a\) ind i parentesen. Så rykker vi rundt på \(a\) og
          \(b\) og slår de første par led sammen til funktionsforskriften. Jeg sprang
          den første formel over, men beviset er identisk med \(h=1\). For at vise
          at \(b\) er skæringen med y-aksen, observerer jeg at y-aksen har x-værdien
          \(x=0\) og derfor gælder der at
            $$f(0)=\cancel{a⋅0}+b=b$$
          <center><p style="text-align:center;">&#x220E;</p></center>
          Det lille kvadrat betyder at nu er beviset færdigt. Disse vækstegenskaber
          kan også formuleres som
            $$\Delta y=a\Delta x$$
          hvor trekanten er det græske tegn store "delta" og betyder forskel, ændring
          eller vækst. Altså findes væksten i y-værdien ved at gange væksten i
          x-værdien med hældningskoefficienten. Dette fører os til den teoretiske
          bestemmelse af linjnen der går igennem to punkter.
      <div class="thm"><center><h2> To-punktssætningen </h2></center>
        For to punkter \(P=(x_1,y_1)\) og \(Q=(x_2,y_2)\) kan man finde den linje
        det krydser de to punkter ved først at bestemme hældningskoefficienten med
        følgende formel
          $$a=\frac{\Delta y}{\Delta x}=\frac{y_1-y_2}{x_1-x_2}=\frac{y_2-y_1}{x_2-x_1}$$
        Dernæst kan man bestemme begyndelsesværdien ved at sætte et af punkterne
        ind i
          $$b=y-ax$$</div>
        <h3>Bevis</h3>
          Den første del af formlen følger oplagt fra den forrige formel, altså
            $$\frac{\Delta y}{\Delta x}=\frac{a\cancel{\Delta x}}{\cancel{\Delta x}}
            \implies a=\frac{\Delta y}{\Delta x}$$
          men lad os lave et forskelligt argument for at træne bevisførelse. Det
          at de to punkter ligger på linjen betyder at
          \begin{align}
            &&y_1=&ax_1+b\\
            &&y_2=&ax_2+b\\
            \implies&&y_1-y_2=&ax_1+b-(ax_2+b)\\
            &&=&ax_1+\cancel{b}-ax_2-\cancel{b}\\
            &&=&a(x_1-x_2)\\
            \iff&&\frac{y_1-y_2}{x_1-x_2}=&\frac{a\cancel{(x_1-x_2)}}{\cancel{x_1-x_2}}
          \end{align}
          Vi kunne lige så godt have trukket det første punkt fra det andet hvilket
          havde bare byttet rundt på 1-tallene og 2-tallene. Formlen for \(b\) er
          en oplagt omskrivning af funktionsforskriften
            $$y=ax+b\iff y-ax=\cancel{ax-ax}+b=b$$
          <center><p style="text-align:center;">&#x220E;</p></center>
  <center><iframe src="https://bagkost.sharepoint.com/sites/23DTMa/_layouts/15/embed.aspx?UniqueId=e2655f88-367e-4936-b845-2d97660c28d3&embed=%7B%22hvm%22%3Atrue%2C%22ust%22%3Atrue%7D&referrer=StreamWebApp&referrerScenario=EmbedDialog.Create"
           width="640" height="360" frameborder="0" scrolling="no" allowfullscreen title="Min film.mov"></iframe></center>
      Der er en lineær funktion der har særlig status, kaldt proportionalitet.
      <div class="def"><center><h2> Proportionalitet </h2></center>
        Proportionalitet er en lineær funktion med begyndelsesværdien \(b=0\), dvs.
        funktionsforskriften
          $$f(x)=kx$$
        hvor \(k\) kaldes proportionalitetskonstanten, og
          $$k=\frac{y}{x}$$
        Dvs. at forholdet mellem de to størrelser, x og y, er konstant og man skriver
        \(y∝x\).</div>
        Proportionalitetens særlige status skyldes blandt andet at der er rigtig
        mange sammenhænge i fysik der er proportionale, et objekt der ikke har nogen
        hastighed har heller ingen kinetisk energi, samme med højde og gravitationel
        potentiel energi. Hvis man ikke har det ene har man tit heller ikke det andet.
      <h2> Regression</h2>
        For at bestemme hvor "god" en regression er har man et par begreber og metoder.
        <h3>Residualplot</h3>
          Det første er residualplottet hvor vi laver punkter der består af deres
          x-værdier og det tilhørende residual, dvs. \((x_i,r_i)\) for \(i=1,2,3,\ldots\).
          For de tre rejser fra tidligere bliver det \((9,0.54)\), \((10,-0.81)\)
          og \((13,0.14)\). Det vi så kan gøre er lave et plot ud fra disse residualer
          <img src="Images/Res.png" alt="Residualer" width=100% style="margin:10px">
          Når vi laver målinger i virkeligheden bliver der altid små afvigelser fra
          modellen, og det vi bruger residualplottet til er at se om afvigelserne
          er tilfældige eller ej. Fordi hvis afvigelserne er tilfældige tyder det
          bare på at det er manglende præcision i vores målinger, evt. sjusk, men
          hvis der er systematiske afvigelser i residualplottet tyder det på at det
          er matematikken der er på afveje, evt. at vi har valgt den forkerte model.
        <h3>\(r^2\)</h3>
          \(r^2\)-værdien giver et mål for punkternes afstand til modellen. Først
          beregner man gennemsnittet af y-værdierne fra datasættet
            $$\bar{y}=\frac{1}{n}\sum_{i=1}^n y_i$$
          Det mærkelige tegn er det græske tegn store "sigma" hvilket svarer til "S"
          og står for "sum". Derfor læses regnestykket som at vi lægger alle y-værdierne
          sammen, fra det første \(i=1\) op til det sidste \(i=n\), og dividerer med
          antal punkter, \(n\). Dernæst beregner vi residualerne til gennemsnitslinjen,
          kvadrerer dem, lægger det hele sammen og får
            $$A_g=\sum_{i=1}^n (y_i-\bar{y})^2$$
          hvilket bliver et mål for hvor langt fra gennemsnittet de forskellige punkter
          ligger. Nu gør vi præcis det samme for vores regressionslinje og får
            $$A_r=\sum_{i=1}^n (y_i-f(x_i))^2$$
          Nu sammenligner vi de to tal ved trække deres forhold fra 1, dvs.
            $$r^2=1-\frac{A_r}{A_g}$$
          Dette tal er derfor et mål for hvor godt punkterne ligger i forhold vores
          sammenhæng(regression) i modsætning til ingen sammenhæng(gennemsnittet)
          og jo bedre sammenhængen er, jo tættere er forholdet på 0 og \(r^2\)-værdien
          på 1.
    <h1>Geometri</h1>
      Grunden til at vi var nødt til at bruge lineær regression for at bestemme vores
      model er at vi havde ikke taget højde for alle de variabler der indår i prisbestemmelsen
      for et taxaselskab. Den anden variabel er den tid rejsen tager, men den kan
      være meget vanskelig at bestemme alene ud fra rejsens længde, da den afhænger
      af lokale forhold som fartgrænsen og trafik generelt. Lad os nu prøve at lave
      en mere fuldstændig prismodel for nogle taxaselskaber ved at kigge <a href=
      "https://taxipriser.dk/">her</a>. Jeg vælger Drivr og taster følgende ind i
      mit matematikprogram
        $$15x+4y+70$$
      hvor 15 svarer til kilometer-prisen, x svarer til antal kørte kilometer, 4
      svarer til minutprisen og y til antal kørte minutter, og 70 er startgebyret.
      Det jeg får er
      <img src="Images/3D.png" alt="Flade" width=100% style="margin:10px">
      Det er en såkaldt flade og det kommer i nok ikke til at se igen indtil i 3g.
      Men hvad viser fladen egentlig? Den viser prisen på enhver rejse når vi kender
      både afstanden og tiden. Lad os nu tilføje Taxa 4x35, som får en lyserød flade
      <img src="Images/3D2.png" alt="Skæring Mellem Flader" width=100% style="margin:10px">
      og det vi kan se er at de to flader skærer hinanden i en linje, repræsenteret
      ved den grå "skygge", som angiver de rejser hvor de to taxaselskaber har den
      samme pris. Vi kan finde den algebraisk ved at sætte de to modeller lig med
      hinanden, dvs.
      \begin{align}
        &&15x+4y+70=&10x+6.75y+39\\
        \iff&&(15-10)x+(4-6.75)y+70-39=&0\\
        \iff&&5x-2.75y+31=&0
      \end{align}
      Nu glemmer jeg de der flader hvor ligningen kom fra, og tegner den i et helt
      almindeligt koordinatsystem.
      <center><img src="Images/Skæring2.png" alt="Sammenligning" style="margin:10px"></center>
      Hvis vi kigger på skæringen med x-aksen svarer det til hvor langt vi kan køre
      i de to taxaselskaber til den samme pris hvis det ikke tager nogen tid, dvs.
      hvis vi teleporterer. Vi kan gøre det algebraisk ved at sætte \(y=0\)
        $$5x-2.75⋅0+31=0\iff x=-\frac{31}{5}=-6.2$$
      Det er det samme som vi har fået på computeren(punkt A) men er svært at fortolke
      da man ikke kan have negative afstande. Men skæringen med y kan vi finde ved
      at sætte \(x=0\)
        $$5⋅0-2.75y+31=0\iff y=\frac{31}{2.75}\approx11.27$$
      hvilket kan fortolkes som at man kan sidde i taxaen i 11.27 minutter til den
      samme pris for de to taxaselskaber hvis man ikke kører, hvilket kan være nyttigt
      at vide hvis man har været til fest og lige skal slappe lidt af. Den sidste
      geometriske fortolkning opnås ved at kigge på <a href"../Geometry/EleVecy.html">
      vektoren</a>
        $$\underline{n}={5\choose-2.75}$$
      der består af "koefficienterne" for x og y, og repræsenteres ved en pil der
      går 5 til højre og 2.75 ned. Denne vektor kaldes normalvektoren til linjen
      og står vinkelret på linjen.
      <div class="def"><center><h2> Linjens Ligning </h2></center>
        Punkterne \((x,y)\) der opfylder følgende ligning
          $$ax+by+c=0$$
        ligger på en linje der står vinkelret på vektoren
          $$\underline{n}={a\choose b}$$
        der kaldes normalvektoren for linjen. Værdien for c kan bestemmes ved
          $$-c=ax_1+by_1$$
        hvor \((x_1,y_1)\) svarer til et vilkårligt punkt på linjen.</div>
        Hvis vi gerne vil finde skæringen mellem to ligninger algebraisk er der
        et lille problem, nemlig at der er to ubekendte frem for en. De to metoder
        vi bruger for at finde skæringen handler derfor om at fjerne den ene ubekendte.
        <h3>Lige Store Koefficienter</h3>
          Lad os sige at vi har to linjer, \(2x+3y+4=0\) og \(3x-4y+5=0\), navnet
          kommer fra at vi gør ligningernes koefficienter lige store, ved at gange
          ligningerne med hvert sit tal, hvorefter vi trækker dem fra hinanden
          \begin{align}
            &&(2x+3y+4=&0)⋅3\iff6x+9y+12=0\\
            &&(3x+4y+5=&0)⋅2\iff6x+8y+10=0\\
            &&(6-6)x+(9-8)y+12-10=&0\\
            \iff&&y+2=&0\\
            \iff&&y=-2
          \end{align}
          Her gangede vi den første ligning med 3, den anden med 2 og x-koefficienten
          blev 6. Det gjorde at vi kunne trække de to ligninger fra hinanden for
          at fjerne x-leddene hvilket gjorde at vi kunne isolere y. For så at finde
          x sætter vi den fundne y-værdi ind i en af ligningerne, fx.
            $$0=2x+3⋅(-2)+4=2x-2\iff x=1$$
          derfor er skæringen mellem de to linjer i \((1,-2)\).
        <h3>Substitution</h3>
          Den anden metode er lidt mere vanskelig generelt, men kan anvendes noget
          bredere. Den hedder substitution fordi vi isolerer den ene variabel i den
          ene ligning
            $$2x+3y+4=0\iff x=-\frac{3y+4}{2}$$
          og så indsætter(substituerer) den i den anden,
          \begin{align}
            &&2⋅(0=&3⋅\left(-\frac{3y+4}{2}\right)+4y+5)\\
            \iff&&0=&-9y-12+8y+10\\
            &&=&-y-2\\
            \iff&& y=&-2
          \end{align}
          Til sidst kan vi beregne
            $$x=-\frac{3⋅(-2)+4}{2}=-\frac{-2}{2}=1$$
          Hvis du føler at den metode var lidt mere vanskelig er du slet ikke alene,
          men den er som sagt anvendelig i flere tilfælde end lige store koefficienter.
      <h2>Parameterfremstillingen</h2>
        Det at beskrive en linje ved at sige at den skal være vinkelret på en bestemt
        retning er ikke den mest oplagte måde at beskrive en linje. De fleste af
        os vil nok mene at det er mere oplagt simpelthen at pege i linjens retning
        og det er der at parameterfremstillingen kommer ind i billedet.
        <div class="def"><center><h2> Parameterfremstilling </h2></center>
          Parameterfremstillingen for en linje er den følgende vektorrelation
            $$\underline{r}(t)=\underline{a}t+\underline{b}$$
          hvor
            $$\underline{r}(t)={x(t)\choose y(t)}$$
          svarer til et punkt på linjen,
            $$\underline{a}={r_1\choose r_2}$$
          kaldes retningsvektoren for linjen,
            $$\underline{b}={x_0\choose y_0}$$
          svarer til et begyndelsespunkt, og \(t\) er den såkaldte parameter der
          skalerer retningsvektoren, dvs. forlænger eller forkorter den, samt evt.
          at vende den om. Ved at lægge en skaleret retningsvektor til et punkt på
          linjen kan vi nemlig ramme alle punkterne på linjen.
          </div>
          <u>b</u> kaldes begyndelsesværdien fordi
            $$\underline{r}(0)=\cancel{\underline{a}⋅0}+\underline{b}$$
          dvs. at den svarer til punktet hvor (tiden) \(t=0\). For at undersøge parameterfremstillingen
          yderligere tager jeg vores linje fra tidligere
            $$5x-2.75y+31=0$$
          som skærer x-aksen i \(x=6.2\). Jeg kender kun en normalvektor, men jeg
          kan lave den om til en <a href="../Geometry/EleVec.html">tværvektor</a>
          ved at bytte om på koordinaterne og skifte fortegnet på den første, derfor
          er
            $$\underline{a}=\underline{\hat{n}}=\hat{5\choose-2.75}={2.75\choose5}$$
          Så er jeg klar til at skrive min parameterfremstilling som
            $${x(t)\choose y(t)}={2.75\choose 5}t+{6.2\choose0}$$
          Hvis jeg vælger \(t=1\) får jeg
            $${x(1)\choose y(1)}={2.75+6.2\choose5+0}={8.95\choose 5}$$
          Hvis \(t=-1\) bliver det
            $${x(-1)\choose y(-1)}={-2.75+6.2\choose-5+0}={3.45\choose-5}$$
          På følgende billede kan man se retningsvektoren, begyndelsespunktet, linjen
          og de to punkter jeg lige har beregnet.
          <center><img src="Images/Para.png" alt="Sammenligning" style="margin:10px"></center>
          <h3>Skæring</h3>
            Hvis vi har to parameterfremstillinger kan vi finde deres skæringspunkt
            ved at anvende noget jeg kalder Fridas metode, hvor man sætter de to
            parameterfremstillinger lig med hinanden og tager <a href="../Geometry/EleVec.html">
            skalarproduktet</a> med tværvektoren til en af retningsvektorerne. Dvs.
            For
              $$\underline{r}_1(t)=\underline{a}_1t+\underline{b}_1$$
            og
              $$\underline{r}_2(s)=\underline{a}_2s+\underline{b}_2$$
            finder jeg
            \begin{align}
              &&\cancel{\underline{a}_1⋅\hat{\underline{a}}_1t}+\underline{b}_1⋅\hat{\underline{a}}_1
              =&\underline{a}_2⋅\hat{\underline{a}}_1s+\underline{b_2}⋅\hat{\underline{a}}_1\\
              \iff&&s=&\frac{\underline{b}_1⋅\hat{\underline{a}}_1-\underline{b_2}
              ⋅\hat{\underline{a}}_1}{\underline{a}_2⋅\hat{\underline{a}}_1}
            \end{align}
            Hvis jeg derimod har en parameterfremstilling og en linjens ligning kan
            jeg sætte \(x(t)\) ind på x's plads, og \(y(t)\) på y's plads hvilket
            fører til at vi får
              $$a(r_1t+x_0)+b(r_2t+y_0)+c=0\iff t=-\frac{ax_0+by_0+c}{ar_1+br_2}$$
</body>
