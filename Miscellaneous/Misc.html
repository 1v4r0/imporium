<html>
  <head>
    <title>Miscellaneous Objects</title>
    <link href="imp.css" rel="stylesheet">
  </head>
  <body>
    Som alle der shopper internetudbydere har oplevet, leverer en internetudbyder i virkeligheden intet.
    De ejer ikke infrastrukturen, og som det nyeste har jeg opdaget at de ejer nok ikke engang de routere
    som vi låner. Sidste gang jeg skiftede udbyder modtog jeg en router der var identisk, inklusiv ekstra
    udstyr og boks, som den forrige.<br>
    Det eneste jeg nogen sinde hører fra min udbyder er når de sender regningen. Men selv om jeg havde brug
    for at kommunikere om mit produkt/forbindelse, har de ingen reel indflydelse da de kun lejer sig ind på
    TDC NET's infrastruktur. Det bedste de kan gøre er at sende en serviceanmodning hvis der er afbrydelser,
    men TDC NET ved nok før udbyderen når der er noget der går galt, og er forpligtet til reperationer.<br>
    Derfor vil jeg oprette en national forening der på sigt vil tilbyde internet til kostpris. TDC NET er
    også forpligtet til give adgang til infrastrukturen, så når interessen når en kritisk masse kan man købe
    sig ind på den.<br>
    Foreningen vil være gratis, eller højst et symbolsk beløb om året, indtil den kan levere internet til sine
    medlemmer. Foreningen vil selv vælge strukturen på udbydelsen af internet adgang, det kan fx være om der
    skal være forskellige hastigheder til forskellige priser, eller om man skal vælge en hastighed for virker
    for de fleste. Jeg har en forestilling om at foreningen ikke kommer til at "leje" routere, men at medlemmer
    kommer til at købe sin egen, især da de fleste vil alligevel have en router i sit hjem, så de kan lige så
    godt eje den. Hvis man vil afskaffe sig sin router, kan foreningen evt. facilitere videresalg til andre
    medlemmer.<br>
    Man skal ikke forvente at der er "teknisk support", på samme måde som hos de nuværende udbydere, men det
    vil nok ende med at være et system der har præcis den samme effekt. Man indberetter en fejl, eller problem,
    og foreningen opretter en anmodning hos TDC NET, hvis det er et teknisk problem. Hvis det er brugerfejl eller
    lignende skal man forvente selv at skulle fejlfinde, evt. med hjælp fra andre medlemmer. Det er et system
    som har fungeret ret fint for mange "åbne" systemer, hvor folk frivilligt hjælper andre. Det kan selvfølgelig
    være at foreningen vedtager at hyre sig til fast teknisk support, men hele pointen med idéen er at skære
    internetlevering helt ind til benet, så man kan komme så tæt på bare at koble sig direkte på systemet som muligt.
    <a href="Misc/matdvo.zip">Matematik Tastatur</a><br>
    <a href="Misc/hovvek.pdf">Fundamental Theorem of Vectors</a><br>
    <a href="Misc/Beviser.pdf">Collection of Proofs</a><br>
    <a href="Misc/Grundtræning skriftlig matematik A.docx">Grundlæggende Skriftlig Matematik A</a><br>
    <a href="Misc/MathLine.pdf"> MathLine </a><br>
    <a href="Misc/RSA.html"> RSA </a>
  </body>
</html>
